**Prima prova (quiz preliminare)**

Questa prova, della durata di 15', consiste nella risposta a cinque domande a scelta multipla, che hanno l’obiettivo di verificare le conoscenze di base dello studente. 

Per superare la prova occorre rispondere in modo corretto ad almeno 4 domande su 5. L'esito della prova è superato o non superato; chi non supera la prova non può accedere alle prove successive. 

**Seconda prova (teoria)**  

Questa prova, della durata di 45', verte sugli argomenti trattati a lezione ed esercitazioni e mira anche a valutare le conoscenze di definizioni, enunciati e dimostrazioni di teoremi, nonché le capacità logico-deduttive. 

La prova è valutata in trentesimi; possono accedere alla terza prova gli studenti che realizzano almeno 16/30.

**Terza prova (esercizi)**  

Questa prova, della durata di 60', prevede la risoluzione di un certo numero di esercizi, in cui lo studente deve dimostrare di saper applicare le sue conoscenze in problemi strutturati. ATTENZIONE: per lo svolgimento di alcuni esercizi è utile una calcolatrice scientifica (non grafica e non programmabile). Gli studenti, possono quindi portarla con sé all'esame.

La prova è valutata in trentesimi; per superarla occorre realizzare almeno 16/30.

Il punteggio complessivo dell'esame è la media dei punteggi ottenuti nella seconda e terza prova; l'esame è superato se questa media è almeno 18/30. Il risultato della prima prova superata non influisce nel punteggio finale dell'esame. Il voto finale verrà comunicato agli studenti attraverso la bacheca appelli.